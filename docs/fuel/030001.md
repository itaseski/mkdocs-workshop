---
hide:
  - footer
---

Ако потрошувачката на гориво која се прикажува на инструмент таблата се разликува од стварната потрошувачка, со програмот **SDP3** може да се внесе фактор на калибрација, така да прикажаната вредност на инструмент таблата ја покажува стварната потрошувачка на гориво.

Факторот за калибрација со програмот **SDP3** може да се види и промени во **Checks and adjustments/Functions/Adjustment/Power and fluid supplay**.

Факторот на калибрација (K фактор) се пресметува после спроведување на испитување кое служи да се открие разликата помеѓу прикажаната и стварната вредност на потрошувачката на гориво и се состои од следните чекори:

- Резервоарот за гориво да се наполни до референтно ниво
- Покажувачот за изминат пат (на инструмент таблата), да се ресетира.
- Возилото да се вози нормално а надополнувањена со гориво да се надгледува и пресмета.
- Последното надополнување на гориво да биде до референтното ниво.
- Да се пресмета вкупната количина на гориво и да се пресмета факторот K.
  
!!! info "Важно"

    Со користење на податоците од сондите на *Frotkom* одредувањето на факторот **K** е многу поедноставна и ке биде дадена на крајот од документов.
    

## Надополнување на гориво до референтно ниво

Со цел да се одреди, што е можно, попрецизно стварната потрошувачката на гориво, потребно е да количината на горивото во резервоарот биде ист при првото и последното надополнување.

Затоа е потребно да се придржуваме до процедурата, објаснета подолу, во текот на првото и последното надополнување на гориво.

- Да се одбере референтно ниво во резервоарот, Scania го препорачува референтното ниво A, ако е можно. Ако е тешко да се види нивото во точката A, може да се користи референтната точка B, највисоката точка на цевката за полнење.

<figure markdown>
  ![Image title](../images/b203588.svg){ width="460" }
  <figcaption><small>Референтно ниво на резервоарот.<br>1. Цевка за полнење</small></figcaption>
</figure>

Ако возилото има двоен резервоар, истата процедура се спроведува на секој резервоар.

- Потребно е да се одбере бензиска пумпа со што е можно порамна платформа. Но сепак е најважно при првото и последното полненето да се биде доследен. Ова значи дека возилото треба да се надополни со гориво на истата пумпа а возилото да биде на истата позиција со истиот наклон и во ист смер

## Ресетирање на покажувачот на изминат пат

Покажувачот на изминат пат треба да се ресетира после првото надополнувањена гориво а пред отпочнување на возењето.

!!! info "Важно"

    Треба да се користи опцијата *Trip 3*. Со цел да се избегне несаконо бришење на информацијата зачувана во текот на патувањето *Trip 3* може да се заштити со *PIN* код.

a. Ресетирање на покажувачот на изминат пат се врши на следниот начин:

- Да се активира дисплејот со притисок на INFO копчето а потоа на долната стрелка.
- Да се одбер покажувачот на изминат пат - десна стрелка - Trip 3 - десна стрелка.
- Да се притиска десната стрелка додека не се дојде до опцијата Reseting Trip 3. Да се одговори yes.
- Да се внесе PIN код.
- Да се притиска левата стрелка додека не се дојде до главното мени.

b. Да се бележат сите надополнувања на гориво, после ресетирањето. Колку што е подолго тест растојанието току поверодостојни резултати се добиваат.

## Возење и нормално надополнување со бележење на количината на гориво

Да се вози возилото и да се надополнува вообичаено со запишување на колилината на гориво која е додадена, по можност да се запишуваат и децималите.

Со цел да се добијат што е можно попрецизни резултати резултатите се прецизни, возилото треба да помине најмаку 10 000 km во тек на тест возењето.

Треба да се знае дека што подолг тест се вози толку попрецизни резултати ќе се добијат. Затоa, ако е можно треба да се вози повеќе од 10 000 km.

Кога ќе се оцени дека е доволно возење, резервоарот треба да се надополни до истото референтното ниво како и при првото полнење. За разлика од првото дополнување, последното дополнување треба да се вклучи во тестот.

## Преглед и пресметка на K факторот

- Да се пресмета вкупната потрошувачка на гориво. За разлика од првото надополнување, последното надополнување до референтното ниво треба да се вклучи во тестот.
- Да се отчита бројот на потрошени литри, како што е во покажувачот на изминат пат *Trip 3*.
- Да се одбере покажувач на изминат пат - десна стрелка *>* - *Trip 3* - десна стрелка *>*.
- Вкупен број на поминати километри - десна стрелка *>*.
- Вкупно литри потрошени.

Факторот на потрошувачка на гориво се пресметува на следниот начин:

K = R/S

K - фактор за калибрација

R - вистинска потрошувачка, вкупно литри ставени во резервоарот во тек на тестот

S - покажана потрошувачна, вкупно потрошени литри гориво прикажани на инструмент таблата.

Можно е да се внесе само фактор на калибрација со вредност во интервалот 0.81 - 1.20.

## Повторна калибрација

Ако после одредено време на возење се мисли дека резултатите од калибрацијата не се задоволителни и се сака да се повтори калибрацијата, тоа може да се направи на два начина.

- Пред да се отпочне нов тест, со SDP3 да се ресетира факторот на калибрација на вредност 1.0.
- Да се изврши нов тест и потоа добиениот фактор на калибрација да се помножи со постојниот поставен во SDP3 за да се добие нов фактор на калибрација.

Пример за опцијата 2

Нека резултатот за факторот на калибрација при првиот тест бил 0.94

Возилото било калибрирано со оваа вредност на факторот на калибрација, но по извесно време на возење е установено дека прикажана вредност за потрошувачка на гориво на инструмент таблата не соодветствува на стварната потрошувачка.

Поради тоа се изведува втор тест.

Резултатите на вториот тест покажуваат дека сеуште постои разлика со фактор 0.96 помеѓу отцитаната и стварната потрошувачка.

Нов фактор на калибрација се пресметува на следниот начин:

0.94 x 0.96 = 0.9024

Бидејки факторт на калибрација се внесува со две децимали новата вредност е 0.90

----------------------- Практичен пример: SK5072BG ------------------------

| Датум | Ставено гориво | Поминато растојание | Потрошено гориво - податоци Scania | Просек - Scania | Потрошено гориво - Frotkom |  Просек - Frotkom | Разлика | К фактор ( ако Fritkom e во право )|
|-|-|-|-|-|-|-|-|-|
|14.11.2022|1400| 822 | 204 | 24.82 | 263 | 32.00 | 59.00 | 1.29 |
|15.11.2022|1400| 1108.1 | 279.2 | 25.20 | 361.4 | 32.61 | 82.2 | 1.29 |
|15.11.2022|1400| 1324.6 | 333.7| 25.20 | 430.5 | 32.50 | 96.8 | 1.29 |
|16.11.2022|1400| 1551.2 | 389.9| 25.13 | 511.0 | 32.95 | 121.1 | 1.31 |
|17.11.2022|1400| 2127.8 | -| - | 738.0 | 34.68 | - | - |
|18.11.2022|1400| 2625.2 | 704.2| 26.82 | 914.5 | 34.84 | 210.3 | 1.30 |

(повеќе од 1.20 треба да се вози уште, или да се отклони грешка)

Вредноста на Frotkom треба да се провери-потврди на плац со надополнување на гориво

